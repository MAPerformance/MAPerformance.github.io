<html>
   <head>
      <meta http-equiv="Content-Type" content="text/html; charset=UTF-8">
      <title>MAPerformance</title>
      <link rel="stylesheet" href="../css/MAPerformance.css">
   </head>
   <body>
      <h1>Mystère de Saint Eloi</h1>
      <div class="info">Lieu: Dijon<br>Région: Bourgogne<br>Date: 1447<br>Informations clefs:<br><ul class="keywords">
            <li>Scénario // </li>
            <li>Dimanche // </li>
            <li>Ordre : Carmel // Prêtre // Laïc // </li>
            <li>Champ // </li>
         </ul>
         <div class="bibliography">Petit de Julleville, 1880, t. 2. p.&nbsp;19. – Petit de Julleville, 1886. p.&nbsp;330. –
            Bouhaïk-Gironès, 2003. // 
         </div>
      </div>
      <div class="Documentation">
         <h2></h2>
         <div class="transcription">
            Le dimanche 29e jour d'octobre M.CCCC.XXXX.VII, certains religieux de
            l'ordre des frères du Carmel, avec certains prestres et aultres gens laiz,
            jouèrent, a Dijon, ou champ du Morimont, sur certaines loges ou ➙chaffaulx,
            illec dressiez et levez, le mistere et ➙representacion de la vie de Monsieur
            saint Eloi&nbsp;; duquel mistere estoit meneur et conduiseur Messire Jehan
            Montbeliard, prebstre, et par dedans ledit ➙mistere, y avoit certaine ➙farse
            meslée, par manière de faire resveiller ou rire les gens. Laquelle ➙farse
            fut jouée par Jehan Savenot, tixerant de draps, Girard de Vesoul, dit
            Tabourin, cordouanier, Denizot Bernier, Guillaume Bouquemont, aussi
            cordouanier, et aultres. Lesquels, en jouant ladite ➙farse, dirent plusieurs
            mots et clauses en rimes, touchans et sentans manière de reproche, mocquerie
            ou raffarde contre l'honneur du Roi nostre sire, de Monseigneur le Daulphin,
            et de leurs gens ; et dont plusieurs notables personnes, qui estoient alez
            voir ledit ➙mistere, furent moult malcontentes, et se départirent
            incontinent qu'ils oïrent jouer ladite ➙farse, disant qu'ils ne seroyent
            plus présents et ne vouloyent point oïr telle folle et oultrageuse parole.
            Là-dessus, Jean Rabustel, clerc procureur de la ville, lequel déclare qu'il
            ne fut pas présent, «&nbsp;ains arriva illec après que lesdites folles paroles
            furent dittes&nbsp;», fit commandement «&nbsp;ausdits Denisot, Girard et Guillaume&nbsp;»
            qu'ils missent entre ses mains «&nbsp;le livre original d'icelle ➙farce&nbsp;».
            Inspection faite du texte, le clerc procureur soupçonna qu'on avait dû
            altérer deux rôles, «&nbsp;l'ung nommé Robin, l'aultre Jaquin&nbsp;». Il interrogea
            les témoins. Mais chacun se dérobait à merveille. «&nbsp;Premièrement, Girard de
            Vesoul, corduanier, demeurant a Dijon, l'ung de ceux qui a aydé a jouer
            ladite farse… dit qu'il est vray que le vendredy avant et prouchain du
            dimanche que lesdits ➙mistere et ➙farse furent ➙jouez, plusieurs des
            compaignons dudit jeu lui apportèrent son ➙personnaige de ladite ➙farse ;
            lequel ➙personnaige se appeloit Jehannot ; et luy requirent moult instamment
            qu'il ➙jouast ledit ➙personnaige; a quoy moult envis il se accorda, et ne
            vit oncques reciter ladite ➙farse entièrement jusque le jour qu'elle fut
            ➙jouée.&nbsp;» A l'égard des rôles et passages suspects, «&nbsp;dit que, en son
            ➙personnaige n'en est rien contenu, ainsi que apparoir peut par iceluy&nbsp;;
            mais il est vray que lesdits Robin et Jaquin les ont jouez ainsy qu'ils sont
            escripts, excepté que la ou il (y) a escrit escorcheurs, ils le nommoyent
            estradeurs ; et n'y scet aucune aultre mutation de langaige. Interrogué s'il
            scet dont est venue ladite ➙farse, ne qui l'a faite, dit qu'il y a oy dire a
            Jehan Savenot qu'il l'avoit apportée de Beaune et luy semble que ledit
            Savenot disoit qu'elle avoit esté jouée audit Beaune, et plus avant n'en
            scet.&nbsp;» Guillaume Bouquemont, cordonnier, avoue qu'il a joué le personnaige
            du tavernier «&nbsp;mais il n'y pensoit en nul mal&nbsp;», et son personnage n'est
            soupçonné d'aucun mot irrévérencieux. A la fin du premier interrogatoire, le
            Procureur prie Messieurs les Conseillers de la Ville d'expliquer par écrit
            leurs intentions : doit-il procéder plus avant ? poursuivre outre les
            joueurs de la farce, ceux du mystère ? ou seulement ceux des acteurs qui ont
            dit «&nbsp;paroles injurieuses&nbsp;» et «&nbsp;chargé les gens du Roy&nbsp;». L'affaire se
            divulguait. «&nbsp;Plusieurs en parlent, l'un en une manière, l'aultre en une
            aultre&nbsp;». Il importe qu'il soit procédé «&nbsp;à l'honneur et décharge de la
            ville&nbsp;». Dijon serait compromis «&nbsp;si la renommée estoit d'avoir joué telle
            desrision en ladite ville&nbsp;». On rechercha Jehan Savenot, «&nbsp;ouvrier de
            draps&nbsp;», accusé d'avoir introduit à Dijon la farce incriminée. Il se rendit
            prisonnier * de son plein gré et volonté&nbsp;», car «&nbsp;a son retour qu'il a fait
            en son hostel de certain lieu ou il estoyt aie en ses besoings, l'on ly a
            dit que ledit procureur l'avoit fait adjourner a comparoir en personne a
            certain jour naguère passé, et que iceluy procureur avoit entencion de
            poursuivre de ceste matière. Et pour ce, afin de soi escuser et rendre
            obéissant a justice, il s'est venu rendre es dites prisons, pour illec ester
            a droit ; et requiert que l'on le vueille oïr en ses justifications et
            ygnosance.&nbsp;» Le Vicomte Maïeur (ou maire) de Dijon interrogea luimême ce
            principal inculpé. Jean Savenot avouait avoir joué le personnage de Jaquin ;
            un nommé Jean Regnard, clerc de messire Jean Milant, avait joué Robin. Mais
            Jean Savenot seul avait apporté la farce à Dijon : «&nbsp;A la feste de saint
            Nicolas d'esté, a eu deux ans que il, qui parle, venoit de Genève et
            retourna par Beaune, a l'entencion de aler veoir sa mère qui demeure audit
            lieu&nbsp;» — (quoi de plus innocent, ou même de plus louable&nbsp;?) — «&nbsp;et lorsque
            arriva audit Beaune, ung nommé Jehan Serouot, ung aultre nommé Jehan Dubois
            et autres, ➙jouoient ladite ➙farse pour laquelle veoir il se arresta, et
            estoient la jouans, lorsque y arriva, sur le point là ou l'on trompe le
            tavernier, qui est l'un des ➙personnaiges de ladite ➙farse ; et pour ce
            qu'il lui sembloyt que ladite ➙farse estoyt assez joyeuse après qu'elle fut
            faite et jouée, il se tira devers les compagnons qui l'avoient jouée, (et)
            leur prya qu'ils luy voulsissent bailler ladite ➙farse, ou la copie, a ses
            dépens ; lesquels ly accordèrent, et lors la fit copier et en paya cinq ou
            six blancs&nbsp;; et l'a gardée, jusque naguère que le ➙mistere de la vie dudit
            saint Eloy (fut joué).&nbsp;» «&nbsp;Interrogué comment, ne par quel moyen ladite
            ➙farse fut jouée et meslée avec ledit mistere, dit qu'il est vray que
            lorsque celluy ➙mistere fut mis sus, il fut avisié par les compaignons qui
            le dévoient ➙jouer, qu'il seroit bien fait d'avoir une ➙farse pour
            entremesler par dedans ; et lors il fut demandé a plusieurs s'ils n'en
            savoient point de bonnes. A quoy il qui parle, veant que aucun d'eux n'en
            bailloit point, leur dit qu'il en avoit une qui lui sembloit estre bonne, et
            qu'il avoit veu jouer a Beaune. La quelle il leur bailla, et après qu'elle
            eust esté veue et visitée par tous les compaignons dudit ➙mistere, fut dit
            qu'il leur sembloit qu'elle estoit bonne ; et fut conclud qu'elle seroit
            jouée et entremeslée par le dit mistere, et furent les personnaiges
            baillés.&nbsp;» «&nbsp;Interrogué se, en recitant ladite ➙farse, et avant qu'elle a
            este ➙jouée publicquement, il y a eu aucun des dits compaignons joueurs tant
            du dit mistere comme de ladite farse qui s'ait donné garde qu'il y ait
            aucune parole touchant ne derogant a l'honneur d'autruy, et mesmement des
            gens du Roi nostre Sire, et de Monseigneur le Dauphin, dit que non ; excepté
            toute voye, que les aucunz d'eulz se doubterent que ce ne fust mal fait de
            nommer les escourcheurs, selon que en aucun acte de ladite farse estoit
            contenu ; et pour ce, avisèrent entre eulx que seroit plus honorable de les
            nommer estradeurs, et ainsi fut conclud de faire&nbsp;; et a esté fait ; car en
            tous les points ou en ladite farse avoit escrit escourcheurs, a esté dit
            estradeurs.&nbsp;» «&nbsp;Interrogué se, durant le temps de la ressitacion, ne en
            jouant la dite ➙farse, il s'ait point donné garde qu'il y eust parole
            injeurieuse ne perileuse a dire, dit que non, par le serment que a fait. Car
            s'il l'eust congnu de soi, ou eust esté adverti par aultres que eust esté
            mal faict de ➙jouer icelle ➙farse, il s'en fast incontinent depourté et
            désisté de tout point... Et luy sembloit que, s'il y eust eu rien mal faict,
            que les compaignons de Beaune ne l'eussent point ➙jouée. Car au regard de
            luy, en tant que luy touche, il n'est point clerc.&nbsp;»
            
         </div>
         <div class="translation">
            
            
         </div>
         <div class="commentaries">Quelques hardiesses semées dans cette farce donnèrent lieu à un procès
            curieux pour l'histoire de la censure. Nous en parlerons dans notre tome
            IIIe. [Petit de Julleville] - cf.&nbsp;Marie Bouhaïk-Gironès, «&nbsp;Le Procès des
            Farceurs de Dijon&nbsp;», EMD, Brepols, 2003.
         </div>
         <div class="bibliography">*Petit de Julleville, 1886. p.&nbsp;331 //  Archives départementales de la Côte-d'Or. Procès
            criminels, justice municipale de Dijon. Communication particulière de M.
            Joseph Garnier, archiviste. // 
         </div>
      </div>
   </body>
</html>