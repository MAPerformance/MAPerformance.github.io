<html>
   <head>
      <meta http-equiv="Content-Type" content="text/html; charset=UTF-8">
      <title>MAPerformance</title>
      <link rel="stylesheet" href="MAPerformance.css">
   </head>
   <body>
      <h1>Mystère de Saint Martin</h1>
      <div class="info">Lieu: Seurre<br>Région: Bourgogne<br>Date: 1496<br></div>
      <div class="Documentation">
         <h2> </h2>
         <div class="transcription">
            A la louenge gloire honneur et exaltacion de Dieu, de la Vierge Marie et du
            très glorieux patron de ceste ville de Seure, Monseigneur Saint Martin, l'an
            mil quatre cens quatre vingts et seize, le neuliesme jour du moys de inay,
            avant veille de l'Ascension, se assemblèrent en la chambre maistre Andrieu
            de de la Vigne, natif de la Rochelle, facteur du Roy; vénérable et discrète
            personne, Messire Oudet Gobillon, vicquaire de l'église Saint-Martin du dit
            Seure, honorables personnes Aubert Dupuys, Pierre Loiseleur, Pierre Goillot,
            George Tasote, Pierre Gravielle, dit Belleville, bourgeois; et maistre
            Pierre Masoye, recteur des escollespour lors dudit Seurre, lesquelz
            marchandèrent de leur faire et composer ung registre, ouquel seroit couchée
            et declairée par parsonnaiges, la vie Monseigneur Saint Martin, en façon que
            a la voir jouer le commun peuple pourroit voir et entendre facillement
            comment le noble patron dudit Seurre en son vivant a vescu saintement et
            devostement; lequel registre fut fait et composé ainsi qu'il appert cinq
            sepmaynes après ledit jour; et eustesté jouée la dicte vie a la Saint-Martin
            ensuivant, se n'enst esté le bruyt de guerre et l'abondance de gendarmes qui
            survindrent audit Seurre, dont fut la chose prolongée jusques au temps; et y
            donc pour ce faire si furent failz et louez par ledit maistre Andrieu les
            parsonnages. Et pour iceulx bailler et livrer a gens suffisans de les jouer,
            furent commis honnourables personnes, Sire Guyot Berbis pour lors maire de
            Seurre, sire Gucrin Druet, Robin Joliqueur, et Pierre Loiseleur, bourgeois
            dudit Seurre, lesquelz par bonne et mehure délibération furent délivrez
            lesdilz parsonnages a chacun selon l'exigence du cas, prenant et recevant le
            serment desdits joueurs en tel cas requis, pour estre délibérez déjouer si
            tost que le temps viendroit a propos. Depuis ce fait chacun en droit soy
            mist payne d'estudier son parsonnaige, et de se rendre au moustier mondit
            sieur Saint Martin, ou a Saint Michiel quand besoing en estoit pour aller
            voir cerymonyes et façons de faire lorsqu'ilz joueroient publiquement.
            Laquelle chose ne fust possible de faire pour l'empeschement devant dit,
            sitost qu'ilz eussent bien volu, mais quand ilz eurent tant actendu que plus
            ne povoient, veant le temps pour ce faire passer, conclurent et délibérèrent
            les dessus ditz qu'ils joueroient le dymanche prochain après la foire de
            Sur, dont chacun lit ses préparatifs. Touteffois derechief pour aulcunes
            malles nouvelles de guerre courans en icelle foire ne fut possible de jouer
            le dit jour; et la sepmaine ensuivant se commancerent vendanges de tous
            costez, pourquoy force fut d'actendre qu'elles fussent faictes, aultrement
            il y eust heu peu de gens. Après toutes ces choses pour parfaire ledit
            mistere ne fut le bon plaisir desditz joueurs perdu; mais s'assemblèrent
            lesdits maistres gouverneurs et joueurs en ladite église, et conclurent
            entièrement qu'ilz feroieut leurs monstres le mardi IIIIe&nbsp;jour du moys
            d'octobre, et joueroient le dimanche ensuivant, jour de Saint Denys.
            Laquelle conclusion ainsi prise, lesdits joueurs firent leur debvoir de
            quérir acoustrement et habillement honnestes. Mon dit sieur le maire eust la
            charge de faire achever eschaffaulx qu'il avoit fait encommencer a drecer
            des devant la dite foire de Sur, lequel y print une merveilleuse sollicitude
            et grand deligence. Le maistre des secretz nommé maistre Germain Jacquet fut
            envoyé quérir a Ostun, et luy venu, par le devant dit Pierre Goillot
            receveur des denyers dudit mistere, luy fut délivré toutes choses a luy
            nécessaires pour fare les ydolles, secretz et autres choses. Quand le dit
            jour pour faire les monstres fut venu, on fit crier a son de trompetes que
            toutes gens ayans parsonnages du dit mistere s'assemblassent a l'eure de
            mydi en Lombardie chacun acoustré selon son parsonnage. Après lequel cry
            fait se rendirent les dilz joueurs au dit lieu, et furent mys en ordre l'un
            après l'autre, monstre, acoustré, armé et appoincté si très bien qu'il
            estoit impossible de mieulx. Et est assavoir qu'ilz estoient si grand train
            que quand Dieu et ses anges sortirent du dit lieu chevaulchant après les
            autres, les diables étoient desja oullre la tour de la prison, près la porte
            du chevaut blanc, prenant leur tour par devers chelz Perrenet de Pontoux, au
            long du marché aux chevaulx, devant a la maison Monsieur le Marquis par
            auprès des murailles, et de la tout le long de la grant rue, jusques au lieu
            que dit est, et n'y avoit de distance de cheval a aultre deux pielz et demy,
            et se montoyent bien a environ neuf vingts chevaux, Laditte monstre faicte
            chacun pensa de soy et furent baillées les loges le vendredi ensuivant aux
            joueurs pour les fournir de tapisserie, et celles des villes prochaynes de
            Seurre. Pourquoy le samedi tout le monde par le beau temps qu'il faisoit mit
            payne d'acoustrer les ditz eschaffaulz. La quelle chose faicte n'estoit en
            mémoire d'omme d'avoir jamais veu plus beaux eschaffaulx mieulx compassez,
            acoustrez en tapisserie ne mieulx proporcionnez qu'ilz estoient. Le
            lendemain qui fut dymanche matin quant on cuyda aller jouer, la pluye vint
            si habondamment qu'il ne fut possible de rien faire ; et dura sans cesser
            depuis trois heures du matin jusques a trois heures le disgner, sans
            faillir, qui fut chose fort griesve aux joueurs et aux autres. Et de fait
            ceux qui estoient venus des villes circunvoisines se délibérèrent d'eulx en
            aller, quant ils virent le dit temps ainsi changé. Cecy venu a la
            cognoissance de mondit sieur le maire et autres, fut conclud quant on vit
            venir le beau temps qu'on yroit jouer une farce sur le parc pour les
            contenter et aprestcr. Pourquoi la trompecte fit le cry que tous joueurs se
            rendissent incontinant habillez de leurs habitz, en la maison Monsieur le
            Marquis et tous les aultres allassent sur les eschaffaulz. Le dit cry fait
            d'une part et d'aultre, chacun fit son debvoir. Lors on mist les joueurs en
            ordre, et yssirent de chelz mondit sieur le marquis les ungs après les
            aultres, si honnorablement que quant ils furent sur le parc tout le monde en
            fut fort esbahy; ils firent leur tour comme il appartient, et se retira
            chacun en sa loge, et ne demeura sur ce dit pare que les personnages de la
            farce du Munyier, ci devant ecripte. Laquelle fut si bien jouée que chacun
            s'en contenlit entièrement et ne fut fait aultre chose pour celuy jour. Au
            partir du dit parc tous les dits joueurs se myrent en arroy, chacun selon
            son ordre et a sons de trompetes, clairons, menestriers, haulz et bas
            instrumens, s'en \indrent en la dicte église monsieur Sainct Martin devant
            Notre Dame, chanter un salut moult devostement, affin que le beau temps vint
            pour exécuter leur bonne et devoste entention et l'entreprise du dit
            mystère. Laquelle chose Dieu leur octroya; carie lendemain qui fut lundi, le
            beau temps se mist dessus, dont commandement fut fait a son de trompeté par
            mes dessusdits sieurs les maire et esche vins du dit Seurre, que tout le
            monde cloystbon, et que nul ne fust si ose ne hardy de faire euvre
            mecquanique en la dite ville l'espace de troys jours ensuivant, es quels on
            debvoit jouer le mistere de la vie monseigneur Saint Martin, et que tous
            joueurs se rendissent au moustier du dit Seurre. Incontinent le monde se
            retira aux eschaffaulz, les dits joueurs aussi ou ils debvoient,et puis
            furent mys en ordre par le dit maistre Andrieu selon le registre, et
            marchoient avant a sons de trompetes, clerons, bussines, orgues, harpes,
            labourins et aultres bas et haulx intrumens, jouans de tous costez, jusqucs
            sur le dit parc, faisant leur tour comme en tel cas est requis, qui estoit
            une si gorrine et si très sumptueuse besongne, qu'il n'est pas possible a
            entendement d'omme de le savoir escripre, tant estoit la chose belle et
            magniffique. Ce faict chacun se retira a son enseigne; et commancerent les
            deux messagiers a ouvrir le jeu ainsi que au devant de ce présent registre
            est escript; puis après commença a parler Luciffer, pendant le quel
            parlement celuy qui jouoit le personnaige de Sathan ainsi qu'il volut sortir
            de son secret par dessoubz terre, le feu se prist a son habit autour des
            fesses, tellement qu'il fut fort bruslé; mais il fut si soudaynement
            secouru, devestu et rabillé, que sans faire semblant de rien,, vint jouer
            son personnaige ; puis se retira en sa maison. De ceste chose furent moult
            fort espoventez les dits joueurs; car ils pensoyent que puisque au
            commencement incontinent les assailloit, que la fin s'en ensuivroit.
            Toutefois moyennant l'ayde de niondit seigneur Saint Martin, qui pris la
            conduite de la matière en ses mains, les choses allèrent trop mieulx cent
            foys que l'on ne pensoit. Après ces choses le père, la mère Saint Martin
            avecques leurs gens marchèrent oudit parc, et firent ung commancement si
            très veyf que tout le monde tant les joueurs que les assislans furent moull
            esbahis et défait. En abolissant la cremeur devant dicte, les dits joueurs
            prindront une telle hardiesse et audasse en eulx, qu'onques lyon en sa
            tayniere ne meurtrier en un boys ne furent jamais plus fiers ne mieulx
            assurez qu'ils estoient quand ils jouoient. On commença ceste matinée entre
            sept et huit heures du matin, et finist on entre unze et douze. Pour le
            commencement de l'après disnée qui fut a une heure, le dit Salhan revint
            jouer son personnage et pour son excuse dit a Luciffer : Malle mort le
            puisse avorter, Paillart, fils de putain cognu, Pour a mal faire t'enorter,
            Je me suis tout brulc le cul. Et puis parfist son parsonnage pour celle
            clause et les autres joueurs ensuivant chascun selon son office. Puis firent
            pause pour aller souper entre cinq et six heures, lousjours jouans et
            exploitant le temps au mieulz qu'ils pouvoient. Et puis a l'issue du parc,
            les dits joueurs se mirent en ordre comme dit est, en venant jusques a la
            dite église monseigneur Sainct Martin dire et chanter devostement en rendant
            grâces a Dieu ung Salve Regina. Le lendemain qui fut mardy et mercredy
            ensuivant, entrèrent et yssirent oudit parc es heures devant dictes. Ainsi
            doncques comme cy devant est escript, fut joué le dit mistere du glorieux
            amy de Dieu monseigneur Sainct Martin, patron de Seurre, si tryumphanment,
            aultentiquement, et magniffiquement, sans faulte quelle qu'elle fust au
            monde qu'il n'est poinct en ia possibillité d'homme vivant sur la terre, le
            scavoyr si bien rédiger par un ecripl qu'il fut exécuté par effect le
            Xlle&nbsp;jour du moys d'octobre, l'an de Nostre Seigneur mil quatre cens quatre
            vingts et seize. L'auteur a signé : Delavigne.
            
            Icy doibt avoir ung autel bien accoustré de toutes choses, auquel sainct
            Martin viendra pour chanter messe ; lors on le revestira et fera ne plus ne
            plus ne moins que ung arcevesque. Il pourra dire la messe toute, mais il ne
            consacrera poinct. Puis quand se viendra à la levacion du Corps de Dieu
            jusques à la poitrine seulement, il doibt venir dessus son chief ung
            tourbillon de feu subtilement faict sans toucher à sa teste et y demeurer
            ung petit espace de temps, radiant et esclairant, puis s'en aller et perdre
            par subtil moyen, et sainct Martin, qui faict semblant de ne le voir poinct
            achevera le résidu de sa messe, puis vient un ange qui luy dit quand il veut
            faire son oraison.
            
         </div>
         <div class="translation">
            
            
            
            
         </div>
      </div>
   </body>
</html>