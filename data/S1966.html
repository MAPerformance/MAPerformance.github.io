<html>
   <head>
      <meta http-equiv="Content-Type" content="text/html; charset=UTF-8">
      <title>MAPerformance</title>
      <link rel="stylesheet" href="MAPerformance.css">
   </head>
   <body>
      <h1>Mystère de Saint Maclou</h1>
      <div class="info">Lieu: Bar-sur-Aube<br>Région: Aube/Champagne<br>Date: 1408<br></div>
      <div class="Documentation">
         <h2></h2>
         <div class="transcription">
            Johannes Dei gratia episcopus Aptensis, Reverendissimi in Christo patris et
            Domini Ludovici, miseratione divina sancte Agathe diaconi cardinalis, de
            Barro nuncupati, administratoris perpetui ecclesie, episcopatus et ducatus
            Lingonensis, in spiritualibus et temporalibus vicarius generalis, dilectis
            nobis in Christo, virisque discretis et honestis viris decano et capitulo ac
            singulis canonicis et personis ecclesiasticis collegiate ecclesie beati
            Machuti de Barro super Albam, Lingonensis diocesis, salutem in Domino. Ut ad
            honorem, laudem et decorem sanctissimi et eximii confessoris et pontificis
            Machuti prelibati, patroni vestri, in prima et secunda feriis post instans
            festum sanctissime Trinitatis, vel exunte citius quam commode fieri poterit,
            vos ac nonnulli burgenses et incole ville de dicto Barro, in quadam platea
            seu plateis congruis et honestis, infra vel extra villam ipsam, prope et
            supra rippariam loci, coram clero et populo, alta et intelligibilli voce,
            lingua latina et materna, cum magna reverentia et honore ac diversis
            personacium et habituum generibus ad hoc congruis et necessariis, solenniter
            et publice vitam et miracula ejusdem egregii confessoris, recitare et
            exponere, missamque solemnem in pontificalibus in qualibet dictarum duarum
            feriarum, in platea seu plateis supradictis, super altare portabili
            consecrato per alterum vestrum canonicorum vel alium ydoneum sacerdotem,
            celebrare, ceteraque omnia et singula cuncta permissa et ea tangentia,
            necessaria et opportuna, facere et fieri procurare valentis, vobis predicta
            faciendi, auctoritate dicti reverendissimi patris qua fungimur in hac parte,
            licentiam et auctoritatem impertimur per presentes&nbsp;; talites nichilominus
            provide vos habentes, quod exinde nullum sequatur scandalum, neque vertatur
            in fidei catholice detrimentum. Datum lingonis, sub sigillo curie
            lingonensis et signeto nostro cereo, die prima maii, anno Domini millesimo
            quadringentesimo octavo.
            
         </div>
         <div class="translation">
            
            
         </div>
      </div>
   </body>
</html>