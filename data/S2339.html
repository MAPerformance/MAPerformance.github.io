<html>
   <head>
      <meta http-equiv="Content-Type" content="text/html; charset=UTF-8">
      <title>MAPerformance</title>
      <link rel="stylesheet" href="../css/MAPerformance.css">
   </head>
   <body>
      <h1>Mystère de Sainte Barbe</h1>
      <div class="info">Lieu: Metz<br>Région: Lorraine<br>Date: 1485<br>Informations clefs:<br><ul class="keywords"></ul>
         <div class="commentaries">Remarques: - En celle même année 1485, on jouait à Bar-le-Duc un jeu «&nbsp;auquel il y avoit
            aucuns hommes faisant des personnages de diables&nbsp;».
         </div>
         <div class="bibliography">Bibliographie: Les mystères, t.&nbsp;II, p.&nbsp;48 – Lepage, Etudes sur le théâtre en
            Lorraine, p. 205. // 
         </div>
      </div>
      <div class="Documentation">
         <h2></h2>
         <div class="transcription">
            Le vingt quatriesme jour de jullet fut jué a Mets, en la plaice en Chambre,
            le jeu de la vie et passion de madame saincte Barbe, qui dura trois jours et
            fut le mieulx jué et le plus triumphamment que on vit de longtemps et au gré
            de touttes gens. Et furent faits eschauffauts en la place de Vezegnuef, huit
            jours devant, ausquels ils se représentèrent et firent tout le mistere sans
            parleir. Et puis audit vingt quatriesme jour de jullet, fut fait le jeu
            devant dit en Chambre. Et y alloient les gens prendre leur place aux quaitre
            heures du matin. Et debvoit on jouer trois jours de suitte, assavoir le
            diemanche, lundy et mairdy. Mais le mairdy, il vint un si horrible temps
            environ deux heures après midi, qu'il estoit quausi nuit et il fallut
            laisser le jouer; et ne peult on eschevir le jeu pour les pluyes que le
            diemanche après. Or estoit pour lors demeurant en Mets, ung jonne fils
            bairbier, nommé Lyonard, qui estoit une très beaul filz et ressembloit une
            belle jonne fille, et estoit nationné de Nostre Dame d'Aix en Allemaigne,
            mais il avoit longtemps demeure a Mets en l'hostel maistre Hannès le
            bairbier du Quartaul, qui fist le personnaige de saincte Barlbe si
            preudemment et dévotement que plusieurs personnes pleuroient de compassion&nbsp;;
            car il tenoit si bonne faconde et maniere avec si bonne mine et gestes avec
            ses pucelles, qu'il estoit a chescun agreable et n'estoit possible de mieulx
            faire. El tellement fut en la graice d'ung chescun qu'il n'y avoit seigneur,
            clerc ne lay qui ne desirast a avoir ledit gairson pour le nourir et
            gouverner; entre lesquelx y avoit une riche veufve en Salnerie qui le
            voulloit avoir pour son héritier. Toutesfois entre les aultres ung seigneur
            chanoine de la grande église, nommé maistre Jehan Chardelly, qui aussi
            estoit chantre, homme de lettres et bien scientificque, le print en si grant
            amour qu'il luy fut délivré, et le mist a l'ecolle ou il prouffita plus en
            ung an que aultres en dix; puis l'envoya a Paris aux esludes, ou en brief
            temps après fut fait et passé maistre es arts : et depuis l'ay veu régent et
            maistre de l'escolle a Saint Salveur, et après l'ay veu estre chanoine de
            Nostre Dame d'Ais et porter grant office.
            
         </div>
         <div class="translation">
            
            
         </div>
      </div>
   </body>
</html>