<html>
   <head>
      <meta http-equiv="Content-Type" content="text/html; charset=UTF-8">
      <title>MAPerformance</title>
      <link rel="stylesheet" href="MAPerformance.css">
   </head>
   <body>
      <h1>Farces contre les femmes de la bourgeoise lyonnaise par les clercs de la Chancellerie
         du roi
      </h1>
      <div class="info">Lieu: Lyon<br>Région: Lyonnais<br>Pays: France<br>Date: 1457<br></div>
      <div class="Documentation">
         <h2>25 mai 1457 [Date&nbsp;: Brouchoud]</h2>
         <div class="transcription">
            Jehan de Villars, disant que combien lui, ses frères et autres parens, et
            autres successeurs soyent natifs de ceste ville de Lion et que en icelle
            ville, que leurs prédessesseurs eussent et ayent tousjours vesqu
            honnestement et louablement, sans tache ou macule de blasme, néantmoyngs,
            que se non obstant dimanche derrier passé, par lesdits conseillers avoient
            bien sceu aulcuns des clerx de la chancellerie du Roy nostre sire, avoient
            fect et ➙joué ➙farces et ➙jeuz en public et à playn de rue esquelles ➙farces
            et jeuz ilz avoient grandement moquez et blasmez les femmes de ladite ville,
            mesmement Sibille sa seur, fame de Michelet Lambert, et icelle Sibille
            nomant par son nom par plusieurs foys en la diffamant et disant parolles
            diffamatoyres et non véritables de elle, et en icelle Sibille tous ses
            parents et amiz injuriant très grandemment. (…) Après l’issue dudit de
            Villars dudit consulat et en son absence, ont conclu et délibéré par l’advis
            aussi Girerd de Varey, François Guérin et Thomassin, que veu et considéré
            l’outrage qui a esté et est grans de conséquence et inconvenient qui s’en
            pourroient ensuivre, mesmement pour ce que lesdits clerz de ladite
            chancellerie soy sont vantez et fayt oyr de fere d’autres ➙farces et ➙jeuz
            en iceulx fere et dire encores pir, que de et sur ladite requeste dudit de
            Villars lui donneront voulentiers tous leur faveur et confort qu’il porront
            à ses despens (…) et feront requeste de bouche au prevost du Roy affin de
            voyr la mellieur provision et réparacion que fere soy porra
            
         </div>
         <div class="translation">
            
            
         </div>
      </div>
   </body>
</html>