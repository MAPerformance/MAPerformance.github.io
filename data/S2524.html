<html>
   <head>
      <meta http-equiv="Content-Type" content="text/html; charset=UTF-8">
      <title>MAPerformance</title>
      <link rel="stylesheet" href="../css/MAPerformance.css">
   </head>
   <body>
      <h1>Mystère de Sainte Barbe</h1>
      <div class="info">Lieu: Domalain<br>Région: Îlle-et-Vilaine/Bretagne<br>Pays: France<br>Date: 1509<br>Informations clefs:<br><ul class="keywords"></ul>
         <div class="commentaries">Remarques: Le mystère de Sainte Barbe fut représenté en août 1509 à Domalain, commune du
            canton de la Guerche, arrondissement de Vitré.
         </div>
      </div>
      <div class="Documentation">
         <h2>Lettres de rémission données par Louis XII, roi de France et duc de
            Bretagne, en juin 1510
         </h2>
         <div class="transcription">
            Loys, par la grâce de Dieu, roy de France et duc de Bretaigne, à touz
            presens et advenir, salut. Savoir faisons, nous avoir receu l'umble
            supplication et requeste nous faicte de la part des parens et amis
            consanguins de nostre pouvre subgect Amaury de Dommaigné, pouvre gentilhomme
            clerc, contenant que, ou moys d'aougst derroin, comme ledit Amaury eust
            esté, à la prière et requeste de pluseurs gens de la parroisse de Domalain,
            prié et requis estre aidant à garder et faire faire silence à un jeu et
            mistère que pour celuy jour faisoint jouer de madame Saincte Barbe&nbsp;; et soit
            ainsi, comme les joueurs dudit mistère eussent esté à cheval pour entrer
            oudit jeu et eschauffault, et queque soit, en quelque endroit dudit mystère,
            et pour en ce faire place et vaye, sourvint en l'instant Loys Bélier, de la
            parroisse de Vregeal, aiant esvaginé [=Degainé] une espée qu'il tenoit en sa
            main, dist telles parolles ou semblables&nbsp;: «&nbsp;Si vous aprochés meshuy de moy,
            je vous donneroy bien !&nbsp;» Et incontinant après les dictes parolles
            proférées, arriva ledit Amaury, quel tenoit en sa main une gaulle de boys
            pour faire ruser [Eloigner, écarter] les gens dessur ledit jeu, et il
            arrivé, qui estoit eschauffé de vin, se despouilla et laissa cheoirs sa
            robbe contre terre, et eva- gina son épée qu'il avoit pendue à son cousté,
            en marchant droit oudit Bélier, quel pareillement avoit evaginé une espée
            que tenoit en sa main. Et ledit Amaury, quel avoit charge, en partie, du
            gouvernement dudit jeu, comme dit est, estant près dudit Bélier, à distance
            comme environ de deux longueurs d'ung homme, dist audit Bélier&nbsp;: «&nbsp;Le sang
            Dieu, vilain, as-tu desgayné&nbsp;?&nbsp;» A quoy respondit ledit Bélier&nbsp;: «&nbsp;Moricière
            [Nom seigneurial formé sur celui d'Amaury], je ne te demande riens.&nbsp;» Et
            ainsi que ledit Amaury suyvoît[Donner suite à, poursuivait] â ses parolles
            et gestes vers ledit Bélier, ung nommé Jehan Lambart, cordouanier, demourant
            à Vitré, se trouva auprès d'eulx, desmonstrant estre eschauffé de vin,
            tenant entre ses mains un pichet de terre où d'estain, n'est certain ledit
            Amaury, et en l'autre ung verre ou deux. Quel Lambart fut au devant, et dist
            audit Amaury qu'il ne frappast, point ledit Bélier et qu'il estoit bon
            compaignon, Élisant contenance lediçt Lambart de vouloir croezer le chemin
            audit Amaury, en traversant la jambe et la cuisse au devant de luy. A quoy
            dist ledit Amaury par telle&nbsp;? parolles ou semblables&nbsp;: «&nbsp;Ha vilain I en
            as-tu parlé&nbsp;!&nbsp;» Dont ledit Lambart luy respondit en disant telles ou
            semblables parolles&nbsp;: «&nbsp;Moricière, je ne penczois point en la parolle que
            j'ai dicte&nbsp;», sans autrement dire ni declerer. Et en icelle parolle le dit
            Amaury, de l'espée qu'il avoit en sa main, frappa d'estoc à travers et tout
            oultre la cuysse dextre près le genoul d'iceluy Lambart, tellement que grant
            habondance de sang en yssit, et alors se print ledit Lambart à la cuysse en
            criant : «&nbsp;Jhesus&nbsp;!&nbsp;» et tout soudainement cheut contre terre, et environ
            une heure de là, celuy Lambart ala de vie à deceix. Sur lequel cas s'est
            ledit Amaury absenté, et n'ose se trouver ne repatrier ou cartier. Nous
            remonstrans lesdiz parens et amys que ledit Amaury est pouvre gentilhomme
            jouvegneur de l'eage d'environ vignt sept ou vignt ouyct ans, filz d'un
            aultre pouvre juvegneur, n'ayans aucuns biens, sinon de quelque peu de
            practique et notairie dont ilz se me lient&nbsp;; et que ledit cas sur supposé
            est inopiné et comme cas de fortune&nbsp;; aussi que, auparavant ledit cas,
            n'avoint eu lesdiz Lambart et Amaury aucun débat ne question ensemble, et
            que ledit Amaury est bien famé et renommé, non debattif ne rumoreux, sans
            jamais avoir esté reproché, actaint ne convaincu d'aucun autre mauveix ne
            villain cas. Et doubtent lesditz parens et amys que si ledit Amaury estoit
            aprehendé de sa personne, qu'il seroit vers luy procédé par justice à
            rigueur; nous supplians qu'il nous plaise sur et dudit cas impartir audit
            Amaury noz grâce, remission et pardon, très humblement le nous requérant.
            Pourquoy, etc Donné à Nantes, ou moys de juign 1510.
            
         </div>
         <div class="translation">
            
            
         </div>
      </div>
   </body>
</html>