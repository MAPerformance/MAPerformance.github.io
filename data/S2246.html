<html>
   <head>
      <meta http-equiv="Content-Type" content="text/html; charset=UTF-8">
      <title>MAPerformance</title>
      <link rel="stylesheet" href="MAPerformance.css">
   </head>
   <body>
      <h1>Mystère de l’Incarnation et de la Nativité de Jésus Christ</h1>
      <div class="info">Lieu: Rouen<br>Région: Seine-Maritime/Haute-Normandie<br>Pays: France<br>Date: 1474<br></div>
      <div class="Documentation">
         <h2>  </h2>
         <div class="transcription">
            Ensuit lincarnacion et nativité de nostre saulveur et redempteur Jesuchrist.
            Laquelle fut monstrée par personnaiges ainsi que cy après est escripte l'an
            mil cccclxxiiii (1474) les festes de Noel en la ville et cité de Rouen
            dedens le neuf marchié. Et estoient les establies assises en la partie
            septentrionale diceluy depuis Ihostel de la hache couronnée i sques en
            Ihostel ou peut lenseigne de lange. Second l'ordre déclaré en la fin de ce
            codicille. Mais les establies des six prophetes estoient hors des autres en
            diverses places et parties diceluy neuf marchié.
            
            Ensuit l'ordre comment estoient faictes les establies. Premierement vers
            orient. Paradis, ordonné comme il est dessus dit au feuillet vingt neufième.
            […] La maison des parens nostre dame. Son oratoire. La maison de Elizabeth
            en montagne. Le logis de Symeon. Le temple Salomon. Le demeure des Pucelles.
            L'ostel de Gerson scribe. Le lieu du peuple payen. Le lieu du peuple des
            Juifz. Le lieu de Joseph et de ses deux cousins. La crache es boeufs. Le
            lieu ou l'en reçoit le tribut. Le champ aux Pasteurs contre la tour Ader. Le
            chasteau de Sirin prevost do Syrie. Le temple Apollin. La maison de Sibile.
            Le logis des princes de la synagogue. La chambre de l'empereur. Le throsne
            d'icelluy. La fontaine de Romme. Le Capitole. Enfer faict en maniere d'une
            grande gueulle se cloant et ouvrant quant besoing en est. Le Limbe des Peres
            fait en maniere de chartre et n'estoient veus sinon au dessus du faulx du
            corps. Les places des prophetes en divers lieux hors des autres.
            
            Et est paradis ouvert fait en maniere de throne et reons de tout en tour. En
            milieu duquel est Dieu en une chaiere paree et au costé destre de lui paix
            et soubz elle misericorde. Au senestre justice et soubz elle vérité, et tout
            autour d'elles ix ordres danges les ungs sur les autres.
            
         </div>
         <div class="translation">
            
            
            
            
            
            
         </div>
      </div>
   </body>
</html>