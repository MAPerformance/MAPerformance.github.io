<html>
   <head>
      <meta http-equiv="Content-Type" content="text/html; charset=UTF-8">
      <title>MAPerformance</title>
      <link rel="stylesheet" href="../css/MAPerformance.css">
   </head>
   <body>
      <h1>Bien avisé</h1>
      <div class="info">Lieu: Nantes<br>Région: Loire-Atlantique/Bretagne<br>Pays: France<br>Date: 1455-1458<br>Informations clefs:<br><ul class="keywords"></ul>
      </div>
      <div class="Documentation">
         <h2></h2>
         <div class="transcription">
            Supplie luy estre fait roison des paines et travaulx que il eut et soustint
            aux jeuz de Bien advisé et mal advisé, que le duc et la ville firent joer
            dernierement ou Bouffay de ceste dite ville, tant pour fere fere la roe de
            fortune, pour fere charréer le boays d'icelle et grand nombre de clays et de
            boays, et autres plusieurs choses à faire les chauffaulx tant pour les
            joeurs que pour le peuple qui estoit à veoir lesdits jeuz, où il alla et
            envoya par plusieurs et diverses foiz et y fist de grandes diligences, qu'il
            plaese à mesdits seigneurs des comptes en ordonner à leur bon plaesir. Il en
            lui est pour ce passé aucune chose, pour ce que lesdites choses sont et
            consernent le fait de la ville, à l'occasion de quoy les gaiges sont
            ordonnés audit miseur… Ensuyvent les mises faictes pour le fait du mistére
            de Bien advisé et mal advisé tant pour matières, ouvriers, que pour autres
            choses ainsi qu'il ensuist, quel fut joé devant le duc et la duchesse. Pour
            une douzaine estam vert et doré pour la goulle d'enfer, 2 s 6 d. Pour deux
            grandes peaux de parchemin et deux cordes de bocau pour faire le tonnerre, 3
            s 9 d. Pour deux livres rouzine à faire sortir le feu par les nazeaux de
            ladite goulle, 16 d. Pour un cent de queues de vaches à mettre sur la
            goulle, 5 s. Pour 7 linceulx à 5 s chacun, 5 touailles à 3 s 4 d chacune mis
            à faire ladite goulle les orailles et les cornes, 51 s 8 d A Louis Blanchart
            et son père pour la façon de ladite goulle, et icelle avoir painte et fourny
            et mis autres choses qui y failloint, 112 s 11 d. Pour l'empirement de
            quatre bourgrains noirs, pour tandre devant l'enfer, queulx furent rompuz et
            souillez, 20 s. Pour pain et vin aux clerons du duc, durant les deux jours
            dudit mistère, 5 s 4 d. Somme des mises pour le mistère, 100 l 19 s 4 d. —
            Autres mises faictes quant le duc fist tirer la bombarde, quelle tira deux
            fois et les cannons de la ville. A celui qui bouta le feu par deux foiz à la
            bombarde, 5 s. A Jehanin Laloyau, canonnier, pour 22 livres de sa pouldre de
            canon qu'il bailla pour ce que elle estoit meilleure que celle de la ville
            pour faire tirer la bombarde, à 3 s la livre 66 s. Somme toute, 10 l 16 s 10
            d. — Mises faites pour l'entrée du duc (Arthur III, connétable de France),
            qui fut le XVe jour de novembre 1457. Pour sept trézaines fouace pour les
            dressouers, à 2 s la trézaine, 14 s. Pour deux livres dragées pour deux
            dressouers, à 8 s 4 d la livre, 16 s 8 d. — Pour ung présent de poisson
            donné à mestre Pierre Chauvin, à son disgner, pour ce qu'il avoit fait la
            harangue devant le duc pour la ville. Et fut baillé ledit poisson par
            commandement de Guillaume Pero procureur du duc, Guillaume de Montigné,
            procureur de la ville, Jamet Thomas et autres, quel poisson cousta 21 s 2 d.
            Somme de l'entrée du duc 31 l 3 s 6 d 42.
            
         </div>
         <div class="translation">
            
            
         </div>
      </div>
   </body>
</html>