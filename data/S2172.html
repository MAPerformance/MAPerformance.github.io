<html>
   <head>
      <meta http-equiv="Content-Type" content="text/html; charset=UTF-8">
      <title>MAPerformance</title>
      <link rel="stylesheet" href="../css/MAPerformance.css">
   </head>
   <body>
      <h1>Moralité de la Terre et de la Fortune et Le Monde et l’espérance</h1>
      <div class="info">Lieu: Draguignan<br>Région: Provence<br>Pays: France<br>Date: 1462<br>Informations clefs:<br><ul class="keywords">
            <li>Organisation&nbsp;: Représentations multiples // </li>
            <li>Chapelain diacre // Chapelain sous-diacre // Artisan // Clerc-acteur // </li>
         </ul>
         <div class="commentaries">Une autre Moralité (Le Monde et l’espérance) est jouée. - acte passé devant
            Honorat flamengui, qui a signé avec trois témoins, devant la boutique de draperie
            de
            maître Bertrand Hellant, située sur la place du marché.
         </div>
         <div class="bibliography">Albanès, 1874. p.&nbsp;506. // </div>
      </div>
      <div class="Documentation">
         <h2></h2>
         <div class="transcription">
            Promissio de ludendo unum ludum seu moralitatem. Anno incarnationis Domini
            millesimo IIIIe LXI et dier decima sexta mensis Marcii, notum sit, etc.,
            quod magister Ludovicus Honorati, barberius, Bertrandus Hellant,
            calssaterius ville Draguignani, Jacobus Richerii, appothecarius ejusdem
            ville, necnon venerabiles viri domini Jacobus de Barbona, capellanus
            secundarius, et Desiderius Quadrati, capellanus dyaconus ecclesie dicte
            ville Draguignani, et ego Honoratus Flamenqui, notarius subscriptus, bona
            fide, etc., omnes simul unus alteri et e contra, promisimus, et quilibet
            promisit, se quemlibet nostrum ludere in quodam ludo, seu moralitate,
            noviter ludenda et levanda in dicta villa Draguignani&nbsp;; que quidem moralitas
            appellatur la Terra et Fortuna, et l’un e l’autre, lo Monde et Speranssa&nbsp;;
            videlicet quilibet ludat suum personagium sibi jam traditum, cum pactis
            sequentibus. Et primo, fuit de pacto inter nos dictos omnes quod quilibet
            nostrum teneatur et debeat venire, et ad hoc se non reddat difficilem, in
            die et loco eligendo per dictum dominum Jacobum de Barbona, super hoc
            electum, ad impetorandum et recordandum ipsam moralitatem&nbsp;; et ille qui non
            erit in ipso recordio, in loco et termino supra assignandis, solvere debeat
            unum grossum, pro vice qualibet aplicandum et exponendum in societate, nisi
            forcitan, talis esset absens. Hoc adjecto, quod si quis nostrum esset
            recessurus necessario, quod per unam diem ante recordacionem fiendam,
            postquam fuerit sibi per predictum dominum Jacobum intimatum, habeat suum
            recessum dicto domino Jacobo, seu societati, manifestare. Item plus, fuit de
            pacto quod quilibet nostrum se promptum reddat, et non dificilem, ad
            juvandum ad construendum caldaffalscos pro dicta moralitate ludenda, dum
            necesse fuerit, et requisitus erit per dictum dominum Jacobum&nbsp;; et ad illam
            ludendum, die propterea eligenda inter nos. Item plus, quod die qua
            moralitas ipsa ludi debebit, quilibet nostrum intersit, sine excusatione
            aliquali&nbsp;; nec se habeat absentari, postquam dies ipsa electa fuerit&nbsp;; et
            hoc sub pena unius senti(?) pro quolibet ille die deficienti, ut supra
            applicandi et exponendi&nbsp;; nisi forcitan talis esset infirmus, vel aliam
            haberet justam et legitimam excusationem. Et volunt, casu quo allegaretur
            per alterum nostrum aliqualis excusacio, quod cognicio illius remittatur
            totaliter dicto domino Jacobo de Barbona, ipseque habeat cognoscere super
            hoc, et quilibet stet dicto suo, et pro facto habeatur id quod per ipsum
            factum et ordinatum fuerit. Hanc autem promissionem cum pactis, etc.
            Renunciantes, etc. De quibus, etc. Actum Draguignani, infra appothecam
            draperie magistri Bertrandi Hellant, que est in platea fori. T.&nbsp;Bressonus
            Gaudemaris, M.&nbsp;Anthonius Gaufridi&nbsp;; calsaterii de Forojulio. Et ego
            Flamenqui, etc.
            
         </div>
         <div class="translation">
            
            
         </div>
         <div class="bibliography">*Albanès, 1874. p.&nbsp;508 //  Archives départementales du Var, 3 622, fol.&nbsp;LXXX.
            (Protoc. notarum Honorati Flamenqui, alias Pavesii, not. publ.
            Tholoni.) // 
         </div>
      </div>
   </body>
</html>