<html>
   <head>
      <meta http-equiv="Content-Type" content="text/html; charset=UTF-8">
      <title>MAPerformance</title>
      <link rel="stylesheet" href="MAPerformance.css">
   </head>
   <body>
      <h1>Mystère de la Passion</h1>
      <div class="info">Lieu: Vienne<br>Région: Dauphiné<br>Date: 1510<br></div>
      <div class="Documentation">
         <h2></h2>
         <div class="transcription">
            Lan que dessus mil cinq cens dix et le dimenche dix-neufvieme de may, jour
            de Penthecostes, et les aultres jours ensuyvans, jusques au lundi XXVIIe du
            dict moys inclusivement, fust joué le mistere de la glorieuse Passion Notre
            Seigneur a commancer avant l'adnontiation jusques à l'ascension que sont
            neuf jours ensuyvans&nbsp;: au grant jardin de l'abbays de Saint-Pierre furent
            faicts les plus beaux escharfaux questoyent a deux estages oullre le bas
            pour le commun peuple et y avoit quatre vingt seize chambres serrans a clé
            chescune, et se loueyoit chescune quatre escus au soleil et payoit Ion
            chescun entrant au jeu deux liards; les tentes dessus estoyent sarges de
            drapt cosar lune a laulre tendus leur cordages de coleur blanc et noyr que
            faisoit si beau veoir que Ion vist jamais escharfaux. Et furent les feinctes
            si bien faictes sans redicle et riches, car yl y avoit huit maistres de
            feintes que chescun prenoit cinquante florins petits ou peu plus ou peu
            moins sellon la science des dicts maistres. Paradis et enfert
            merveilleusement somptueux et les apostres estoyent tous abbillés de sattin
            brun collieur non ressemblant lautre, mais et dune fasson avecques leurs
            manteaulx et escharpes et les dyables changeoyent d'abbis quasi tous les
            jours, dont il y en avoit d'abbillés de veloux et sattin&nbsp;; touchant les
            joueurs ils firent si très bien et sans faulle la plus belle sillence a
            force trompetes en nombre de neuf, et instrumens de toutes sortes, orgues,
            chanteries. Et list Ion la monstre générale le jour de l'Ascension Notre
            Seigneur, les cloches des églises bauldoyans par la ou l'on passoit et fust
            entrepris et parachevé quen eurent la totale charge noble Claude Nantel,
            Jehan de Bourg dict lanciens, Jean Jaillard et moy secretayre quatriesme. Et
            fust entreprys la Toussaint devant, et y eut une grosse diligence, plaise a
            Dieu que soit a son honneur et au soulagement de nos âmes. Amen.
            
         </div>
         <div class="translation">
            
            
         </div>
      </div>
   </body>
</html>