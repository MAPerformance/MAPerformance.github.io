<html>
   <head>
      <meta http-equiv="Content-Type" content="text/html; charset=UTF-8">
      <title>MAPerformance</title>
      <link rel="stylesheet" href="MAPerformance.css">
   </head>
   <body>
      <h1>Mystère de la Passion</h1>
      <div class="info">Lieu: Limoges<br>Région: Limousin<br>Date: 1521<br></div>
      <div class="Documentation">
         <h2>   </h2>
         <div class="transcription">
            Anno 1521, XI Aug. fuit incoeptum mysterium Passionis D. J. C. figurative in
            Castro Lemovicensi representari, quod fuit solemniter et magnifice ostensum
            et lfiguratum, tam in indumentis quam jocalibus et aliis ad hoc necessariis
            et opportunis.
            
            L'an 1521 fust represanté par personnages le mistere de la Passion Nostre
            Seigneur Jésus Christ le second dimanche d'aoust, finissant le 2e&nbsp;septembre.
            Lequel fust autentiquement represanté soubz les arbres de l'abbaye de Saint
            Martial.
            
            Item aussi est a noter que aucuns noctables parsonnages, comme gens
            d'esglisse, consulz, bourgeois, marchans et aultres gens ayans bon zel au
            fait politique et pour augmenter la foy catholique, deliberarent en l'an
            dessoubz escript (1521) se jouver par represantacion de parsonnages la aspre
            passion de N. Sauveur Jésus Crist&nbsp;; laquelle fust jouve auctentiquement et
            moult richement, et commensa le segond dimanche d'aoust, l'an mil Vc XXI et
            finit le segond jor du moys de septembre. Lequel mistere fust jouvé en la
            place communément nommée «&nbsp;Dessoubs les Arbres&nbsp;»&nbsp;; et les eschaffaulx furent
            fait fort sontuezement et richement tous couvers de toillez, lesquieulz
            constarent, comprint les faintes que estoient a se fere nécessaires, environ
            troys mile livres tournoys. Et fust fait appoinctement entre mes dissrs les
            consulz et révérend pere en Dieu mons. l'abbé de Sainct Marcial, frère
            Albert Jouvyout et ces religieulx, touchant le différent que pouroit advenir
            de l'exercice de la justice durant le dict mistere&nbsp;; lequel fust passé par
            notre graffier criminel maistre Marcial Bardin&nbsp;; et au dict mistere joua
            Dieu M.&nbsp;de Villereal&nbsp;; et Nostre Dame joua Estienne Baud. S'ensuyt la teneur
            de l'appoinctement faict entre révérend père en Dieu, etc… (Signé :)
            Bardin.
            
            les vestements, joyaux et autres choses nécessaires à ces actes furent si
            riches et si précieux que plusieurs Parisiens, Poitevins, Saintongeois,
            Bourdelois, Tolosains, Lyonnois et autres qui en furent spectateurs,
            seigneurs, nobles hommes et femmes, confessoient unanimement qu'on n'avoit
            jamais vu rien de plus magnifique.
            
         </div>
         <div class="translation">
            
            
            
            
            
            
            
            
         </div>
      </div>
   </body>
</html>