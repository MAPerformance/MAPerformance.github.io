<html>
   <head>
      <meta http-equiv="Content-Type" content="text/html; charset=UTF-8">
      <title>MAPerformance</title>
      <link rel="stylesheet" href="../css/MAPerformance.css">
   </head>
   <body>
      <h1>Mystère de la Passion</h1>
      <div class="info">Lieu: Issoudun<br>Région: Berry<br>Date: 1535<br>Informations clefs:<br><ul class="keywords">
            <li>Représentation (manuscrit de la -) // </li>
         </ul>
         <div class="commentaries">- Le grand succès des représentations de la Passion, données en 1534 à Poitiers et
            à Saumur, inspira aux habitants d'Issoudun le désir de tenter la même entreprise.
            Ils
            s'adressèrent, en vers, à Jean Bouchet de Poitiers, pour lui demander de venir à
            Issoudun diriger les répétitions et la mise en scène. Le rédacteur de cette lettre
            poétique, ou du moins versifiée, s'appelait Billon : elle est insérée dans les
            épîtres familières de Jean Bouchet. (épître XCI). Les requérants s'y dépeignent
            eux-même&nbsp;: cf.&nbsp;doc. Jean Bouchet déclina ces offres, comme on voit dans l' «&nbsp;Épistre
            LXXXXII responsive a la précédente, ou ledict Bouchet rend grâces, s'excuse, et
            instruict lesdits habitans&nbsp;». Il n'ira pas à Issoudun; mais il envoie un texte
            remanié par lui, et il y joint de bons conseils : cf.&nbsp;doc. Nous ne savons pas si,
            malgré l'absence de Jean Bouchet, les habitants d'Issoudun purent mettre à fin leur
            entreprise et représenter la Passion.
         </div>
         <div class="bibliography">Petit de Julleville, 1880, t. 2. p.&nbsp;128. // </div>
      </div>
      <div class="Documentation">
         <h2>  </h2>
         <div class="transcription">
            Fort ententifz après Nouveaulx esbalz, et pour ce faire, apprests De toutes
            part, par un tressainct vouloir Qu'avons conceu, entreprendre et vouloir
            Jouer, monstrer, équiper et sus mettre Du Christ occis la tragédie en
            mettre, Qui est pour seur conclud et ordonné, Car ce bon Christ, cest an,
            nous a donné Tant de ses biens et par cy fait espandre Qu'il faut pour luy
            la pluspart en despendre, Ainsi qu'ont faict noz voisins et amys Desquelz
            chascun selon sa force a rais Peine et travail par euvre méritoire Les
            emploier a mainte belle hystoire De ses martirs et du maistre en l'honneur,
            Et estre aux serfz chacun large donneur. Par quoy comme eulx appliquons
            nostre estude A éviter vice d'ingratitude, Et ne voulons entre nous
            Dunoisis, Seulz demeurer mornes, lentz et oisifz.
            
            Lequel a bien monstre ces jours passez Aux Poictevins qu'il en scavoit
            assez, Les aydans en la mesme action A chief a mis la saincte passion&nbsp;;
            Voire si bien, que de son ancre taincte La carte blanche en est, et non
            esteincte. Mais en reluyst a jamais le renom.
            
            Ce nonobstant mes papiers vous envoie Par ce porteur, lequel s'est mis en
            voie. Du moule ay prins ce que j'ay bon trouvé, Et ce qui est par l'église
            approuvé. Car il y a ou moule aulcuns passages Qui n'ont passé par l'escolle
            des sages. Dont par conseil j'ay fait rescision, Et en ces lieux mis quelque
            addition. Vous supploirez les deffaulx d'escripture Lorsque d'iceulx on fera
            la lecture. Monsieur Billon de vostre epistre aucteur En scaura bien estre
            réparateur. Je vous supply que tous voz personnages Vous assignez a gens
            selon leurs aages, Et que n'usez tant d'habilz empruntez (Fussent-ils d'or)
            qu'ilz ne soient adjustez Commodément aux gens selon leurs roolles. 11 n'est
            pas beau que les docteurs d'escolles, Pharisiens, et les gens de conseil
            Ayent vestement a Pilate pareil, Ne a Herode, et fault que de voz fainctes
            Ayez l'essay, ne feussent ores paincles&nbsp;; Et que mettez les herberges au jeu
            Distinctement, et chascune en son lieu, Tant que congnoistre on puisse ceulx
            qui jouent. Les regardans ce bon ordre fort louent. S'il ne fut fait ainsi
            bien a Poictiers Le temps fut brief, je dy brief trop d'un tiers. Quant aux
            joueurs je scay vostre langage, Sans faulx accent, non barbare en l'usage,
            Et croy pour vray qu'en Gaule point ne court Langue plus propre au langage
            de court. Les Berruyers ont la langue diserte, La voix bien doulce, et assez
            descouverte. Par quoy pourrez avoir très grant honneur En vostre jeu. Dieu
            vous y doint bonheur. C'est luy tout seul duquel tout bien procède ; Sans
            son secours homme n'est qui n'excède. Par ce devez en ce luy demander Le
            sieu secours, il pourra commander A tous espritz d'enfer et de la terre
            Qu'en l'entreprinse ilz ne vous facent guerre.
            
         </div>
         <div class="translation">
            
            
            
            
            
            
         </div>
         <div class="commentaries"> - Mais il leur faut un conducteur ; et qui pourraient-ils mieux choisir
            que Jean Bouchet&nbsp;? 
         </div>
      </div>
   </body>
</html>