<html>
   <head>
      <meta http-equiv="Content-Type" content="text/html; charset=UTF-8">
      <title>MAPerformance</title>
      <link rel="stylesheet" href="../css/MAPerformance.css">
   </head>
   <body>
      <h1>Associations joyeuses</h1>
      <div class="info">Lieu: Tournai<br>Région: Wallonie/Hainaut<br>Pays: Belgique<br>Date: 1465<br>Informations clefs:<br><ul class="keywords"></ul>
      </div>
      <div class="Documentation">
         <h2></h2>
         <div class="transcription">
            Interdiction des consaux a propos des associations joyeuses&nbsp;: «&nbsp;Oyés,
            seigneurs, que pour ce qu’il est venu a la congnoissance de messeigneurs les
            prevostz et jurez que aucuns se sont desja ingerez, en la juridiction de
            ladite ville par dela la riviere, de faire ung esleu et, soub umbre de ce,
            continuer follies et assemblees dont perilz et inconveniens se porroient
            ensievir, mesdits seigneurs prevostz et jurez, vueillans a ce pourveir, ont
            deffendu et deffendent audit esleu et tous aultres qui se cessent et
            deportent de ladite election, et qu’il ne soit nul qui, soubz umbre d’icelle
            ne sur tiltre de se nommer evesque, esleu, abbé ne aultrement, face quelques
            festes, associations ou assemblees en la juridiction de ladite ville, ne
            voist aval icelle en abit desghisé, sur peine, ceulx qui le feroient ou les
            compaigneroient, d’estre prisonniers, bannis et pugnis a la discretion de
            mesdits seigneurs, prevostz et juréz&nbsp;».
            
         </div>
         <div class="translation">
            
            
         </div>
      </div>
   </body>
</html>