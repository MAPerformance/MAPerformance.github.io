<html>
   <head>
      <meta http-equiv="Content-Type" content="text/html; charset=UTF-8">
      <title>MAPerformance</title>
      <link rel="stylesheet" href="MAPerformance.css">
   </head>
   <body>
      <h1>Mystère de la Passion et de la Résurrection</h1>
      <div class="info">Lieu: Saumur<br>Région: Maine-et-Loire/Anjou<br>Pays: France<br>Date: 1534<br></div>
      <div class="Documentation">
         <h2> </h2>
         <div class="transcription">
            De ceulx lesquelz joueront la Passion Tant a Poictiers qu'a Saulmur ceste
            année Si la saison n'est par Mars condamnée… On m'avoit dit que messieurs de
            Saulmur Pour de leur jeu droisser un avant-mur, Avoient trouvé facteur en
            Normandie, Sçavant, expert, et de science hardie, Dont a Poictiers estoit
            grant le renom. C'est toy, Prevost, duquel n'ay sceu le nom
            Jusqu'aujourd'huy, après ta lettre veue, Monstrant assez ta personne
            pourveue De grans savoirs, et plus qu'on n'en disoit, Jaçoit que Famé un
            grand bruyt en faisoit… Après qu'aurons mis fin aux entreprinses. Ou nous
            devons nous garder de surprinses, J'entends de ceulx qui ne prennent plaisir
            A telz esbatz, venans de sainct désir, Car difficil sera de si bien faire
            Que l'envieux n'y contreuve un forfaire. Tu es en lieu de gens de bien
            remply, Gens de vertuz, pays bien accoraply, Gens de scavoir et de
            magnificence, Gens liberaulx et de munificence&nbsp;; Et si seras par culz
            recompensé De tes labeurs, mieulx que tu n'as pensé.
            
            Une personne de la compagnie va nous conter qu'il avait veu jouer la Passion
            a Saulmur ou il y a encore quelque reste de théâtre ancien, et qu'entre
            autres choses fort singulières qu'il avoit remarquées en ces jeux, c'estoit
            que le paradis esloit si beau a cause de l'excellence de la peinture que
            celuy qui l'avoit fait, se vantant de son ouvrage, disoit a tous ceux qui
            admiroient ce paradis : «&nbsp;Voila bien le plus beau paradis que vous vistes
            jamais ne que vous verrez.&nbsp;»
            
         </div>
         <div class="translation">
            
            
            
            
         </div>
      </div>
   </body>
</html>