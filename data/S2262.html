<html>
   <head>
      <meta http-equiv="Content-Type" content="text/html; charset=UTF-8">
      <title>MAPerformance</title>
      <link rel="stylesheet" href="../css/MAPerformance.css">
   </head>
   <body>
      <h1>Farce ou moralité</h1>
      <div class="info">Lieu: Poitiers<br>Région: Poitou<br>Date: 1476<br>Informations clefs:<br><ul class="keywords">
            <li>Procès // </li>
            <li>Maître de psalette // </li>
         </ul>
         <div class="commentaries">Le chapitre tance ouvertement le maître de la psalette pour avoir pris un rôle et
            lui défend de paraître dans des jeux vils, honteux, déshonnêtes et infâmes, le
            menaçant de le priver de son emploi et de le frapper d’excommunication. La même
            défense est répétée le 6 juin 1478.
         </div>
         <div class="bibliography">Documents pour l’histoire de l’Eglise Saint-Hilaire de
            Poitiers, t.&nbsp;II, p.&nbsp;167 – Essai historique sur l’église collégiale de saint
            Hilaire de Poitiers, p.&nbsp;305. // 
         </div>
      </div>
      <div class="Documentation">
         <h2>Délibération capitulaire (doc. CCCLXIX) 6 juin 1478</h2>
         <div class="transcription">
            Capitulum generale, tentum et solemniter celebratum in loco capitulari
            consueto ecclesie beatissimi Hilarii majoris Pictavensis, ad Romam ecclesiam
            nullo medio pertinentis, fuit inceptum die jovis post festum Translationis
            ejusdem beatissimi Hilarii, vicesima septima mensis junii, ano Domini
            millesimo quadringentesimo septuagesimo sexto. In quo quidem capitluo
            generali presentes et capitulantes capitulumque facientes fuerunt
            venerabiles et circunspecti viri domini et magistri Ytherius Durandi
            decanus, Bertrandus de Brossa cantor, Petrus de Morry subdecanus, Gaufridus
            Rousselli succentor, Johannes Comitis, Helias Pagani, Ytherius de Morry,
            ebdomarii et prebendati, Petrus de Albania prebendatus, Julianus Anterii,
            Johannes Chaslarii, ebdomarii semiprebendati, Petrus de Brolio, Michael
            Claveurii, Johannes Reginaldi, Jacobus Boilesvi, Johannes de Conzay,
            Ludovicus Piati, Robertus de Domo, Petrus Fuzelli, Guillermus Mosnerii,
            prebendati et canonici ejusdem ecclesie, in juribus canonico et civili
            respective licentiati et alias graduati. Ebdomada domini Guillermi Mosnerii.
            Primo prefatus dominus decanus fecit solemnem et caritativam exhortationem
            quam divisit in tribus punctis seu articulis. In primo puncto seu articulo
            tractavit bene laudabiliter de vita et moribus refformandis etc.… Eadem die
            prefati domini capitulantes inhibuerunt magistro Johanni de Bavery, rectori
            sive gubernatori clericulorum chori ipsius ecclesie, ne a cetero habeat se
            intromettere de et super quibusdam vilibus, turpibus, infamibus et
            inhonestis ➙ludis seu ➙jocis, vulgariter et galice nuncupatis ➙farces,
            ➙moralités, et hujuscemodi publice, manifeste vel occulte, nec etiam alios
            et maxime illos qui sunt de ecclesia ad faciendum talia et tales insolencias
            provocet sive facere procuret quovismodo, sub penis excommunicationis et
            privationis suarum administrationis et officii que habet et obtinet in
            predicta ecclesia&nbsp;; quam quidem penam ex nunc prout ex tunc et e converso
            prefati domini voluerunt et volunt dictum de Bavery incurrere et incurrisse,
            si secus fecerit.
            
            Instante et requirente reverendo patre domino Roberto de Dome, doctorum
            doctore, canonico et promotore causarum officii presentis ecclesie, predicti
            domini capitulantes, certis legitmis et racionabilibus de causis ipsos
            moventibus, decreverunt inhibitorium fieri sub penis excommunicationis et
            privationis pannorum presentis ecclesie, omnibus et singulis capellanis
            presbiteris et non presbiteris ecclesie ac eisdem subditis ne habeant se
            intromictere de ➙ludendo palam, publice vel oculte moralitates, ➙farsias,
            ➙joca et hujusmodi, nec etiam dare aut prebere aliis non subditis ad hoc
            faciendum consilium, auxilium, favorem vel juvamen quovismodo, et ne ipsi
            subditi possint pretendere justam ignorencie inhibitorium per correlarium
            hujus ecclesie.
            
         </div>
         <div class="translation">
            
            
            
            
         </div>
         <div class="bibliography">Rédet, 1857, t. 2. p.&nbsp;167 – Le&nbsp;Touzé de&nbsp;Longuemar, 1857. p.&nbsp;. //  Arch.&nbsp;St-Hilaire Reg. capit., n°3, f°XV. // Rédet, 1857, t. 2. p.&nbsp;167 // Documents pour l’histoire de l’Eglise Saint-Hilaire
            de Poitiers, t.&nbsp;II, p.&nbsp;167. //  Arch.&nbsp;St-Hilaire Reg. capit., n°3, f°CXXVII. // 
         </div>
      </div>
   </body>
</html>