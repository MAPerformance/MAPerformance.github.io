<html>
   <head>
      <meta http-equiv="Content-Type" content="text/html; charset=UTF-8">
      <title>MAPerformance</title>
      <link rel="stylesheet" href="MAPerformance.css">
   </head>
   <body>
      <h1>Mystère de Sainte Catherine de Sienne</h1>
      <div class="info">Lieu: Metz<br>Région: Lorraine<br>Date: 1468<br></div>
      <div class="Documentation">
         <h2></h2>
         <div class="transcription">
            En ladicte année fut faict et jué en Mets le jeu de madame saincte Catherine
            de Sienne, vraye religieuse de l'ordre des Jaicopins. Et fut ce jeu fait en
            la cour des grans Proischeurs, parmy les trois festes de la Penthecoste. Et
            pour le faire en furent abattus les estaiges qui estoient couverts tout a
            l'entour encontre la muraille et qui couvroient les anciennes epitaphes et
            sépultures. El le fist faire et juer dame Caitherine Baudoiche, a ses frais
            et despens&nbsp;; et gist icelle dame auxdits grans Proischeurs en la chapelle
            qu'elle fist faire et fonder qui est située à l'entrée d'icelle église et
            fondée au nom de ladicte saincte Catherine. Et portoit le personnaige de
            saincte Catherine une jonne fillette, aigée de environ dix huit ans,
            laquelle estoit fille a Dedict le vairier, du Four du Cloistre, et fist
            merveilleusement bien son debvoir, au gré et plaisir d'ung chescun. Touttes
            fois avoit ladite fille vingt trois cents vers de personnaige, et neantmoins
            elle les scavoit tous sur le doigt, et parla celle fille si vivement et
            piteusement qu'elle provocqua plusieurs gens a pleurer, et estoit agréable a
            toutes gens. Et a l'occasion de ce, fut celle fille richement mariée a un
            gentilhomme soldoieur de Mets, appelle Henry de Latour qui d'elle s'énamoura
            parle grant plaisir qu'il y print.
            
         </div>
         <div class="translation">
            
            
         </div>
      </div>
   </body>
</html>