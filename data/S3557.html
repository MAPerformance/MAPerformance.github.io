<html>
   <head>
      <meta http-equiv="Content-Type" content="text/html; charset=UTF-8">
      <title>MAPerformance</title>
      <link rel="stylesheet" href="MAPerformance.css">
   </head>
   <body>
      <h1>Mystère de la Passion</h1>
      <div class="info">Lieu: Vitré<br>Région: Îlle-et-Vilaine/Bretagne<br>Pays: France<br>Date: 1493<br></div>
      <div class="Documentation">
         <h2>Mandement du comte de Laval, du 3o mai 1493</h2>
         <div class="transcription">
            De par le conte de Laval et de Montfort, viconte de Rennes, sire de Vitré
            etc., Jehan de Challet, miseur des deniers establiz et ordonnez a la
            fortifficacion et reparacion de nostre ville de Vitré, nous vous mandons
            paier et bailler, sur lesdicts deniers, a nostre bien amé Jehan Columbel,
            choriste de nostre eglise collegial de la Magdalaine de Vitré, la somme de
            cent solz monnoye, qui luy a esté ordonnee pour ses vacasions et paines
            qu’il a eues de doubler et escripre le numbre de quatre vints dix rolles du
            mistere de la Passion Nostre Seigneur Jhesu Christ, que on n’avoit nagueres
            deliberé jouer en ceste nostre dicte ville de Vitré. Lesquelz rolles il
            doubla et grossa, par l’ordonnance et advis de nous, des bourgeois et
            habitans de ladicte ville de Vitré. Et que en ce n’ait deffault, sur ce que
            povez desplaire. Et ces presentes, avec quictance de luy de ladicte somme,
            vous en vauldra descharge a voz comptes, comme mestier en aurez. Donné en
            nostre dicte ville le penultime jour de may l’an mil IIIIcc quatre vingts et
            treze [Signé] GUY [plus bas] LEGAL
            
         </div>
         <div class="translation">
            
            
         </div>
      </div>
   </body>
</html>